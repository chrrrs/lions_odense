[{"title":"Lions Kollegiet i K\u00f8benhavn fylder 100 \u00e5r","content":"Lions-Kollegiet er et tilbud til unge med fysiske handicaps.\r\nDer optages beboere i alderen 18-45 \u00e5r fra hele landet, inkl. Gr\u00f8nland og F\u00e6r\u00f8erne. Den daglige drift sker p\u00e5 en overenskomst med K\u00f8benhavns Kommune.\r\nInstitutionen blev bygget i 1972. I 1980 gik Lions ind i projektet.\r\nDengang var navnet Lions Park Hammersh\u00f8j, det blev senere \u00e6ndret til Lions-Kollegiet og m\u00e5lrettet til at genoptr\u00e6ne yngre fysisk handicappede for udslusning til friere boformer.\r\n\r\nLions-Kollegiet p\u00e5 Tuborgvej i K\u00f8benhavn rummer i dag 70 boliger, 15 dagpladser og et sandt udbud af aktiviteter, samv\u00e6r, fysisk tr\u00e6ning og undervisning.\r\n\r\n\r\n\r\n\r\nI 2017 fejrede Lions kollegiet Lions 100 \u00e5rs jubil\u00e6um med en flot aktivitetsdag for beboere, venner og p\u00e5r\u00f8rende - med ballonguirlande og 100 \u00e5rs deko ved sansehaven.\r\n\r\nLions K ollegiet udskrev i 1991 en konkurrence om et nyt banner. Der indkom 2 beboerforslag, der begge byggede p\u00e5 legenden om fugl F\u00f8niks.\r\nMotivet til Fugl F\u00f8niks i Lions Kollegiets banner er hentet fra en vignet\r\ni en romersk bog fra 1494. Da det nye banner var f\u00e6rdigt, blev Fugl F\u00f8niks Lions Kollegiets symbol p\u00e5 de m\u00e5l og det arbejde Lions Kollegiet har og udf\u00f8rer:\r\n- at genrejse vore handicappede medborgere til en fornyet livskvalitet.\r\n","preText":"I 2017 fejrede Lions kollegiet Lions 100 \u00e5rs jubil\u00e6um med en flot aktivitetsdag for beboere, venner og p\u00e5r\u00f8rende","image":"https:\/\/lionskollegiet.kk.dk\/sites\/lionskollegiet.kk.dk\/files\/styles\/list_content_grid\/public\/uploaded-images\/lk_med_mennesker_2.jpg?itok=00iDlP22"},{"title":"Lions Pris 2017 uddelt af H.K.H. Prins Henrik","content":"Donationen er i \u00e5r p\u00e5 624.000 kr., der deles ligeligt mellem to prismodtagerne, nemlig Regionshospitalet Hammel Neurocenter og Lukashuset b\u00f8rne- og unge hospice.\r\nSom afslutning p\u00e5 100 \u00e5rs fejringen overrakte H.K.H. Prins Henrik Lions prisen til henholdsvis hospiceleder Thomas Feveile, Lukashuset og til  IT-medarbejder Niels Estrup  Andersen, Hammel Neurocenter. Begge modtagere takkede for prisen og lovede at anvende donationen til gavn for de meget syge b\u00f8rn og deres familier.\r\n\r\n\r\n\r\nTil indretning af familievenligt milj\u00f8\r\nDonationen til Hammel Neurocenter gives som st\u00f8tte til hjemlig indretning af det kommende familiehus til hjerneskaderamte familier. N\u00e6ste \u00e5r bliver der opf\u00f8rt et us\u00e6dvanligt flot familiehus til p\u00e5r\u00f8rende, hvor de kan bo, mens deres hjerneskadede barn er indlagt p\u00e5 Regionshospitalet Hammel Neurocenter.  Lions Pris donationen skal g\u00e5 til indvendig indretning og m\u00f8blering.\r\n\r\nForslaget til denne donation er indstillet af Lions Skanderborg Slot.\r\n\r\nF\u00f8rste b\u00f8rne- og ungehospice - for hele Danmark\r\nLukashuset er for b\u00f8rn og unge i alderen 0-18 \u00e5r med livsbegr\u00e6nsende, livstruende eller uhelbredelig sygdom og behov for tv\u00e6rfaglig, specialiseret palliativ indsats. I Lukashuset er det ikke kun det syge barn, der tilbydes lindring og aflastning, men ogs\u00e5 s\u00f8skende, for\u00e6ldre og bedstefor\u00e6ldre. Ophold er gratis, og Lukashuset modtager patienter fra hele landet. Donationen skal fx g\u00e5 til SAT-m\u00e5lere, fryser til k\u00f8let\u00e6pper,sk\u00e5l til babyv\u00e6gt, k\u00f8kkenudstyr , isolationsbord og  \u00f8vedukke til sondeanl\u00e6ggelse.\r\n\r\nIndstillere af prisen til Lukashuset er Lions K\u00f8ge og Lions Silkeborg Theodora.\r\n \r\n\r\nLions Pris er en pris som uddeles som st\u00f8tte til enkeltperson(er), institution(er) og lignende for derved at bidrage til fremme af forsknings- og\/eller udviklingsarbejder af medicinsk, kulturel og social art p\u00e5 nationalt plan til fremme af levevilk\u00e5rene for danske borgere.\r\nDe enkelte lionsklubber i Danmark kommer med forslag til modtagere af Lions Pris, ligesom det er bidrag fra klubberne der er grundlaget for prisen. Et udvalg v\u00e6lger blandt de indkomne forslag til modtagere.\r\nLions Pris uddeles hvert \u00e5r i juni m\u00e5ned af Lions Danmarks protektor HKH Prins Henrik. Igennem 27 \u00e5r har Lions Pris uddelt knap 12 millioner kroner.","preText":"\u00c5rets Lions Pris blev den 7. juni overrakt af Hans Kongelige H\u00f8jhed Prins Henrik ved Lions 100 \u00e5rs jubil\u00e6um","image":"http:\/\/www.lions.dk\/media\/MD106\/LionsPris17\/HKH_Prins_Henrik_med_prismodtagerne_x.jpg"},{"title":"Den hvide blindestok bliver intelligent","content":"Traditionen tro g\u00f8r Lions Clubberne i Danmark en stor indsats for de blinde. Historisk var Lions st\u00e6rkt involveret i udviklingen af den snart 100 \u00e5rige hvide stok samt uddannelse af f\u00f8rerhunde.\r\n\r\nDe to blinde fra \u00c5rhus, Ole Brun Jensen og Karen Koch Rasmussen, fik d. 3. sept. 2014 hver overrakt en I-Cane, en nyudviklet intelligent blindestok baseret p\u00e5 nyeste navigations- og app-teknologi.  Efter et par timers kort tr\u00e6ning kunne de to g\u00e5 p\u00e5 g\u00e5gaden i \u00c5rhus og demonstrere, hvordan den nye blindestok virker.\r\n\r\nDe to blinde testpersoner var st\u00e6rkt interesserede i I-Cane og dens mange nye funktioner. Som Ole Brun Jensen udtalte til TVAvisen: - Det er en blindestok med perspektiver i!\r\n\r\nI mods\u00e6tning til den traditionelle hvide stok, kan I-Cane ogs\u00e5 advare om forhindringer i bryst- og hovedh\u00f8jde f.eks. et skilt, stativ eller en bils l\u00e6sserampe. P\u00e5 den m\u00e5de f\u00e5r den blinde meget st\u00f8rre frihed til mobilitet. Desuden kan den blinde gemme sine ruter f.eks. ned til supermarkedet eller bussen. Endelig kan den blinde bruge sin h\u00f8relse 100 pct., hvilket er altafg\u00f8rende for blinde i trafikken i dag.\r\n     \r\n\r\nI Lions har Peter Voss Hansen v\u00e6ret bindeleddet til den hollandske non-profit organisation I-Cane, som udvikler hj\u00e6lpemidler til handicappede. Peter Voss Hansen gl\u00e6der sig:\r\n\r\n- Efter 10 \u00e5rs udviklingsarbejde i Holland har stokken nu n\u00e5et et punkt, hvor man med fordel kan udnytte de nye muligheder i GPS og I-Phone teknologierne. Det arbejde har vi i Lions Danmark fulgt t\u00e6t hele vejen, og vi gl\u00e6der os over, at vi med donationen fra \u00c5rhus Kr\u00e6mmermarked har f\u00e5et den introduceret i Danmark i t\u00e6t samarbejde med Dansk Blindesamfund.\r\n\r\n- I alt beskedenhed er vi ogs\u00e5  lidt stolte over,  at Lions endnu en gang kan v\u00e6re med til at skabe et kvantespring i hj\u00e6lpemidler til  blinde og st\u00e6rkt synshandicappede - ogs\u00e5 i Danmark, slutter Peter Voss Hansen.\r\n\r\n","preText":"Lions st\u00f8tter nyudviklet blindstok, der giver blinde st\u00f8rre mobilitet.","image":"http:\/\/www.lions.dk\/media\/MD106\/Nyheder\/glade-modtagere-af-I-cane_web.jpg"},{"title":"100.000 kroner til ofrene for katastrofen i Sri Lanka","content":"Lions Klubbernes Katastrofehj\u00e6lp har besluttet at st\u00f8tte hj\u00e6lpearbejdet i Sri Lanka med 100.000 kroner, som gives gennem Lions Klub Hikkaduwa. Klubben formidler fadderskaber til b\u00f8rn i Sri Lanka og har Lions S\u00f8ller\u00f8d som venskabsklub i Danmark.\r\n\r\nPengene anvendes prim\u00e6rt til akut n\u00f8dhj\u00e6lp, herunder vand, m\u00e6lk, mad, medicin samt sanit\u00e6re forn\u00f8denheder.\r\n\r\nOversv\u00f8mmelser og jordskred i Sri Lanka ber\u00f8rer en halv million mennesker.\r\nI 22 ud af landets 26 distrikter har voldsom regn for\u00e5rsaget store oversv\u00f8mmelser og efterf\u00f8lgende jordskred. Det er det v\u00e6rste regnvejr p\u00e5 \u00f8en siden 2010.\r\n\r\nIndtil videre er mere end 200 meldt omkommet, 100 er savnet og 500.000 har m\u00e5ttet flygte fra deres hjem. \r\n\r\nDe fleste af ofrene blev levende begravet, da mudder og vand styrtede ned fra bjergsider efter skybrudsagtig regn blandt andet i Hikkaduwa omr\u00e5det, der ligger ca. 120 km syd for hovedstaden Colombo.\r\n","preText":"Oversv\u00f8mmelser og efterf\u00f8lgende jordskred koster mange liv i Sri Lanka.","image":"https:\/\/goo.gl\/SNQmVT"},{"title":"Lions yder hurtig hj\u00e6lp: 250.000 kr. til b\u00f8rnene i Caribien","content":"Det er utroligt vigtigt med hurtig hj\u00e6lp, da tusindvis af b\u00f8rn i Caribien lige nu st\u00e5r med et akut behov for vand, mad og beskyttelse efter orkanen Irmas voldsomme h\u00e6rgen. Lions Katastrofehj\u00e6lp har derfor straks doneret 250.000 kroner til UNICEFs indsats i regionen.\r\n\r\nVeje, huse, broer, hospitaler og skoler er j\u00e6vnet med jorden p\u00e5 flere caribiske \u00f8er. I \u00f8-samfundet Barbuda er 90 procent af bygningerne \u00f8delagte. Ogs\u00e5 p\u00e5 Anguilla er flere huse \u00f8delagte og de fleste skoler nu ubrugelige.\r\n\r\nUNICEF er i fuld gang med at uddele n\u00f8dhj\u00e6lp, men behovet vokser, efterh\u00e5nden som der kommer et bedre overblik over skadernes omfang. UNICEFs indsats afh\u00e6nger 100 procent af st\u00f8tte udefra, og nu har Lions Katastrofehj\u00e6lp valgt at st\u00f8tte med 250.000 kroner.\r\n\r\n\u201dI nyhederne ser vi, at der er et akut behov for n\u00f8dhj\u00e6lp til \u00f8samfund, hvor hele infrastrukturen er \u00f8delagt. Vi ved, at der skal hurtig hj\u00e6lp frem for at sikre, at befolkning ikke rammes dobbelt af b\u00e5de \u00f8del\u00e6ggelser og epidemier\u201d, siger n\u00e6stformand i Lions Katastrofehj\u00e6lp, Frank Stjerne. -\"Og ved at yde hj\u00e6lpen via UNICEF f\u00e5r vi en hurtig indsats, der er alt afg\u00f8rende for, at b\u00f8rnene overlever og f\u00e5r de bedste betingelser for at komme videre\".\r\n\r\nLige nu bliver der uddelt vandrensningstabletter for at sikre rent vand i de f\u00f8rste kritiske d\u00f8gn. Samtidig uddeler UNICEF t\u00e6pper, telte og hygiejneartikler til familier, der har mistet deres hjem, og s\u00f8rger for, at der er skolematerialer, s\u00e5 b\u00f8rnene kan forts\u00e6tte et minimum af skolegang. Skole\u00e5ret er lige startet, og erfaringen viser, at hvis b\u00f8rnene f\u00f8rst kommer bagud, fordi de ikke l\u00e6ngere har adgang til undervisning, er det meget sv\u00e6rt at f\u00e5 dem tilbage i skole igen.\r\n\r\nUNICEF har samtidig medarbejdere i alle ber\u00f8rte lande, der er s\u00e6rligt uddannede i at give psykosocial hj\u00e6lp, som sikrer, at de mest udsatte b\u00f8rn f\u00e5r bearbejdet de voldsomme oplevelser.\r\n\r\nLions Katastrofehj\u00e6lp har l\u00e6nge v\u00e6ret en af UNICEFs gode samarbejdspartnere og har f\u00f8r st\u00f8ttet UNICEFs indsamling til blandt andre ofrene for jordsk\u00e6lvet i Nepal.","preText":"Lions hj\u00e6lper hurtigt det kriseramte Caribien efter orkanen Irma.","image":"http:\/\/lionsclubs.org\/blog\/wp-content\/uploads\/2016\/02\/IMG_9647.jpg"},{"title":"Marathon p\u00e5 indlandsisen: K\u00f8restol ingen hindring","content":"N\u00e5r 175 kuldegale l\u00f8bere  udfordrer den bidende gr\u00f8nlandske kulde i The Polar Circle Marathon, s\u00e5 er det med tre helt us\u00e6dvanlige deltagere, tvillingerne Steen og Peder Mondrop - bedre kendt som Team Tvilling - i selskab med deres storebror. F\u00e6rden over isen er sponseret af Lions klubberne i Hovedstadszonen.\r\n\r\nSamarbejdet begyndte p\u00e5 et zonem\u00f8de sidste \u00e5r, hvor Steen Mondrop sluttede et sp\u00e6ndende foredrag af med at fort\u00e6lle om sin dengang hemmelige ide om at k\u00f8re hen over indlandsisen i en specialbygget \"cykelsl\u00e6de\". P\u00e5 rekordtid besluttede klubberne, at det projekt st\u00f8tter klubberne, hvis specialk\u00f8ret\u00f8jet blot bliver forsynet med et Lions logo.\r\n\r\nDe to br\u00f8dre p\u00e5 37 \u00e5r har en fantastisk viljestyrke, og de har brugt et \u00e5r p\u00e5 at bygge \"cykelsl\u00e6den\", f\u00e5 tilladelser, l\u00f8be rundt i Lidls frysehus for at blive kloge p\u00e5, hvordan Peder siddende i stolen skal kunne holde varmen i over 18 graders kulde og 40 centimer h\u00f8j sne.\r\n\r\n- Det bliver det h\u00e5rdeste l\u00f8b vi nogensinde har deltaget i, men vi elsker udfordringer, siger Steen Mondrup. De har brugt adskillige m\u00e5neder p\u00e5 at opbygge den uds\u00e6dvanlige l\u00f8bevogn, som er forsynet med brede pigd\u00e6k og et snowboard og et Lions logo, som skal hj\u00e6lpe br\u00f8drene godt igennem snemasserne.\r\n\r\nRuten ved Polarcirklen g\u00e5r over iskappen de f\u00f8rste 8-10 km. og s\u00e5 g\u00e5r det ellers ind over indlandsisen. Hvis alt g\u00e5r vel kommer turen formentlig til at tage 6-7 timer.\r\n\r\nHvis br\u00f8drene kommer igennem de 42.195 meters marathon og har kr\u00e6fter til det, s\u00e5 tager de en halvmarathon p\u00e5 s\u00f8ndag hen over det samme terr\u00e6n. S\u00e5 kommer de nemlig i et meget fint selskab med en medalje for at have best\u00e5et \"The Polar Bear Challenge\".\r\n\r\nSteen og Peder blev f\u00f8dt i januar 1980 tre m\u00e5neder for tidligt. De vejede 1200 gram. Peder blev f\u00f8dt som spastiker og har siddet i k\u00f8restol hele livet, mens Steen har fuld f\u00f8rlighed og har dyrket meget sport hele livet.\r\n","preText":"175 kuldegale l\u00f8bere  udfordrer den bidende gr\u00f8nlandske kulde i The Polar Circle Marathon, med speciel g\u00e6st","image":"https:\/\/goo.gl\/BpzY97"}]